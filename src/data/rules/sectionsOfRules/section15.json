{
  "slag": "section15",
  "title": "15. Зупинка і стоянка",
  "content": [
    {
      "number": "15.1",
      "text": "Зупинка і стоянка транспортних засобів на дорозі повинні здійснюватись у спеціально відведених місцях чи на узбіччі."
    },
    {
      "number": "15.2",
      "text": "За відсутності спеціально відведених місць чи узбіччя або коли зупинка чи стоянка там неможливі, вони дозволяються біля правого краю проїзної частини (якомога правіше, щоб не перешкоджати іншим учасникам дорожнього руху)."
    },
    {
      "number": "15.3",
      "text": "У населених пунктах зупинка і стоянка транспортних засобів дозволяються на лівому боці дороги, що має по одній смузі для руху в кожному напрямку (без трамвайних колій посередині) і не розділена розміткою 1.1, а також на лівому боці дороги з одностороннім рухом.<br />Якщо дорога має бульвар або розділювальну смугу, зупинка і стоянка транспортних засобів біля них забороняються."
    },
    {
      "number": "15.4",
      "text": "Транспортні засоби не дозволяється ставити на проїзній частині в два і більше ряди. Велосипеди, мопеди і мотоцикли без бокового причепа дозволяється ставити на проїзній частині не більше ніж у два ряди."
    },
    {
      "number": "15.5",
      "text": "Ставити транспортні засоби під кутом до краю проїзної частини дозволяється в місцях, де це не буде перешкоджати руху інших транспортних засобів.<br />Біля тротуарів або інших місць із пішохідним рухом ставити транспортні засоби під кутом дозволяється лише передньою частиною, а на підйомах — тільки задньою частиною."
    },
    {
      "number": "15.6",
      "text": "Стоянка всіх транспортних засобів у місцях, позначених дорожніми знаками 5.42.1,5.42.2, 5.42.3 встановленими з табличкою 7.6.1, дозволяється на проїзній частині вздовж тротуару, а встановленими з однією з табличок 7.6.2, 7.6.3, 7.6.4, 7.6.6 легкових автомобілів і мотоциклів тільки так, як показано на табличці."
    },
    {
      "number": "15.7",
      "text": "На спусках і підйомах, де спосіб поставлення не реґламентується засобами регулювання руху, транспортні засоби необхідно ставити під кутом до краю проїзної частини так, щоб не створювати перешкод іншим учасникам дорожнього руху і виключити можливість для самовільного руху цих засобів.<br />На таких ділянках допускається ставити транспортний засіб уздовж краю проїзної частини, повернувши керовані колеса таким чином, щоб виключалась можливість самовільного руху транспортного засобу."
    },
    {
      "number": "15.8",
      "text": "На трамвайній колії попутного напрямку, розташованій ліворуч на одному рівні з проїзною частиною для руху нерейкових транспортних засобів, дозволяється зупинка лише для виконання вимог цих Правил, а на розташованих біля правого краю проїзної частини — лише для посадки (висадки) пасажирів чи виконання вимог цих Правил.<br />У цих випадках не повинно створюватись перешкод для руху трамваїв."
    },
    {
      "number": "15.9",
      "text": "Зупинка забороняється:<br /><br />а) на залізничних переїздах;<br />б) на трамвайних коліях (крім випадків, обумовлених пунктом 15.8 цих Правил);<br />в) на естакадах, мостах, шляхопроводах і під ними, а також у тунелях;<br />г) на пішохідних переходах і ближче 10 м від них з обох боків, крім випадків надання переваги в русі;<br />ґ) на перехрестях та ближче 10 м від краю перехрещуваної проїзної частини за відсутності на них пішохідного переходу, за винятком зупинки для надання переваги в русі та зупинки проти бокового проїзду на Т-подібних перехрестях, де є суцільна лінія розмітки або розділювальна смуга;<br />д) у місцях, де відстань між суцільною лінією розмітки, розділювальною смугою чи протилежним краєм проїзної частини і транспортним засобом, що зупинився, менше 3 м;<br />е) ближче 30 м від посадкових майданчиків для зупинки маршрутних транспортних засобів, а коли їх немає — ближче 30 м від дорожнього знака такої зупинки з обох боків;<br />є) ближче 10 м від позначеного місця виконання дорожніх робіт і в зоні їх виконання, де це створить перешкоди технологічним транспортним засобам, що працюють;<br />ж) у місцях, де буде неможливим зустрічний роз’їзд або об’їзд транспортного засобу, що зупинився;<br />з) у місцях, де транспортний засіб закриває від інших водіїв сигнали світлофора або дорожні знаки;<br />и) ближче 10 м від виїздів з прилеглих територій і безпосередньо в місці виїзду."
    },
    {
      "number": "15.10",
      "text": "Стоянка забороняється:<br /><br />а) у місцях, де заборонена зупинка;<br />б) на тротуарах (крім місць, позначених відповідними дорожніми знаками, встановленими з табличками);<br />в) на тротуарах, за винятком легкових автомобілів та мотоциклів, які можуть бути поставлені на краю тротуарів, де для руху пішоходів залишається щонайменше 2 м;<br />г) ближче 50 м від залізничних переїздів;<br />ґ) поза населеними пунктами в зоні небезпечних поворотів і випуклих переломів поздовжнього профілю дороги з видимістю або оглядовістю менше 100 м хоча б в одному напрямку руху;<br />д) у місцях, де транспортний засіб, що стоїть, зробить неможливим рух інших транспортних засобів або створить перешкоду для руху пішоходів;<br />е) ближче 5 м від контейнерних майданчиків та/або контейнерів для збирання побутових відходів, місце розміщення або облаштування яких відповідає вимогам законодавства;<br />є) на газонах."
    },
    {
      "number": "15.11",
      "text": "У темну пору доби і в умовах недостатньої видимості стоянка поза населеними пунктами дозволяється лише на майданчиках для стоянки або за межами дороги."
    },
    {
      "number": "15.12",
      "text": "Водій не повинен залишати транспортний засіб, не вживши всіх заходів, щоб не допустити його самовільного руху, проникнення до нього і (або) незаконного заволодіння ним."
    },
    {
      "number": "15.13",
      "text": "Забороняється відчиняти двері транспортного засобу, залишати їх відчиненими і виходити з транспортного засобу, якщо це загрожує безпеці і створює перешкоди іншим учасникам дорожнього руху."
    },
    {
      "number": "15.14",
      "text": "У разі вимушеної зупинки в місці, де зупинку заборонено, водій повинен вжити всіх заходів, щоб прибрати транспортний засіб, а за неможливості це зробити — діяти згідно з вимогами пунктів 9.9, 9.10 та 9.11 цих Правил."
    },
    {
      "number": "15.15",
      "text":"На проїзній частині забороняється встановлення предметів, що перешкоджають проїзду чи паркуванню транспортних засобів, за винятком випадків:<br /><br />- оформлення дорожньо-транспортної пригоди;<br />- виконання дорожніх робіт або робіт, пов’язаних із зайняттям проїзної частини;<br />- обмеження або заборони руху транспортних засобів та пішоходів у випадках, передбачених законодавством."
    }
  ]
}
