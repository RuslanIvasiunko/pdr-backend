{
  "slag": "section7",
  "title": "7. Вимоги до осіб, які керують гужовим транспортом, і погоничів тварин",
  "content": [
    {
      "number": "7.1",
      "text": "Керувати гужовим транспортом та переганяти тварин по дорозі дозволяється особам, не молодшим 14-річного віку."
    },
    {
      "number": "7.2",
      "text": "Гужовий віз (сани) повинен бути обладнаний світлоповертачами: спереду білого кольору, ззаду — червоного."
    },
    {
      "number": "7.3",
      "text": "Для руху в темну пору доби та в умовах недостатньої видимості на гужовому транспорті необхідно увімкнути ліхтарі: спереду — білого кольору, ззаду — червоного кольору, що встановлюються з лівого боку воза (саней)."
    },
    {
      "number": "7.4",
      "text": "У разі виїзду на дорогу з прилеглої території або з другорядної дороги в місцях з обмеженою оглядовістю водій воза (саней) повинен вести тварину за вуздечку, повід."
    },
    {
      "number": "7.5",
      "text": "Перевозити людей гужовим транспортом дозволяється за наявності умов, які б виключали можливість перебування пасажирів за боковими та заднім габаритами транспортного засобу."
    },
    {
      "number": "7.6",
      "text": "Переганяти стадо тварин по дорозі дозволяється лише у світлу пору доби, при цьому залучається така кількість погоничів, щоб можна було направляти тварин якомога ближче до правого краю дороги і не створювати небезпеку та перешкод іншим учасникам дорожнього руху."
    },
    {
      "number": "7.7",
      "text": "Особам, що керують гужовим транспортом, і погоничам тварин забороняється:<br /><br />а)рухатися по автомобільних дорогах державного значення (за можливості рухатися автомобільними дорогами місцевого значення);<br />б)використовувати вози, не обладнані світлоповертачами, без ліхтарів у темну пору доби та в умовах недостатньої видимості;<br />в) залишати на смузі відведення дороги тварин без нагляду та випасати їх;<br />г) вести тварин по дорогах з удосконаленим покриттям, якщо поруч є інші дороги;<br />ґ) переганяти тварин по дорогах у темну пору доби та в умовах недостатньої видимості;<br />д)переганяти тварин через залізничні колії і дороги з удосконаленим покриттям поза спеціально відведеними місцями."
    },
    {
      "number": "7.8",
      "text": "Особи, які керують гужовим транспортом, і погоничі тварин зобов’язані виконувати вимоги інших пунктів цих Правил, що стосуються водіїв і пішоходів і не суперечать вимогам цього розділу."
    }
  ]
}
