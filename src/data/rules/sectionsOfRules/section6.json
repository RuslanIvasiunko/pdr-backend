{
  "slag": "section6",
  "title": "6. Вимоги до велосипедистів",
  "content": [
    {
      "number": "6.1",
      "text": "Рухатися по дорозі на велосипедах дозволяється особам, які досягли 14-річного віку."
    },
    {
      "number": "6.2",
      "text": "Велосипедист має право керувати велосипедом, який обладнаний звуковим сигналом та світлоповертачами:<br /><br />-спереду — білого кольору,<br />-по боках — оранжевого,<br />-позаду — червоного.<br />Для руху в темну пору доби і в умовах недостатньої видимості на велосипеді повинен бути встановлений та увімкнений ліхтар (фара)."
    },
    {
      "number": "6.3",
      "text": "Велосипедисти, рухаючись групами, повинні їхати один за одним, щоб не заважати іншим учасникам дорожнього руху.<br />Колона велосипедистів, що рухається по проїзній частині, повинна бути розділена на групи (до 10 велосипедистів у групі) з дистанцією руху між групами 80–100 м."
    },
    {
      "number": "6.4",
      "text": "Велосипедист може перевозити лише такі вантажі, які не заважають керувати велосипедом і не створюють перешкод іншим учасникам дорожнього руху."
    },
    {
      "number": "6.5",
      "text": "Якщо велосипедна доріжка перетинає дорогу поза перехрестям, велосипедисти зобов’язані дати дорогу іншим транспортним засобам, що рухаються по дорозі.<br />Велосипедисти повинні переїжджати проїзну частину по велосипедному переїзді, а у разі його відсутності - відповідно до вимог цих Правил.<br />У місцях, де рух регулюється, велосипедисти повинні керуватись сигналами регулювальника або світлофора."
    },
    {
      "number": "6.6",
      "text": "Велосипедисту забороняється:<br /><br />а) керувати велосипедом з несправним гальмом, звуковим сигналом, а в темну пору доби і в умовах недостатньої видимості — з вимкненим ліхтарем (фарою) чи без світлоповертачів;<br />б) рухатися по автомагістралях і дорогах для автомобілів, а також по проїзній частині, коли поряд облаштовано велосипедну доріжку;<br />в) рухатися по тротуарах і пішохідних доріжках (крім дітей до 7 років на дитячих велосипедах під наглядом дорослих);<br />г) під час руху триматися за інший транспортний засіб;<br />ґ) їздити, не тримаючись за руль, та знімати ноги з педалей (підніжок);<br />д) перевозити пасажирів на велосипеді (за винятком дітей до 7 років, які перевозяться на додатковому сидінні, обладнаному надійно закріпленими підніжками);<br />е) буксирувати велосипеди;<br />є) буксирувати причеп, не передбачений для експлуатації з велосипедом."
    },
    {
      "number": "6.7",
      "text": "Велосипедисти повинні виконувати вимоги цих Правил, що стосуються водіїв або пішоходів і не суперечать вимогам цього розділу."
    }
  ]
}
