{
  "slag": "section19",
  "title": "19. Користування зовнішніми світловими приладами",
  "content": [
    {
      "number": "19.1",
      "text": "У темну пору доби та в умовах недостатньої видимості незалежно від ступеня освітлення дороги, а також у тунелях на транспортному засобі, що рухається, повинні бути ввімкнені такі світлові пристрої:<br /><br />а) на всіх механічних транспортних засобах — фари ближнього (дальнього) світла;<br />б) на мопедах (велосипедах) і гужових возах (санях) — фари або ліхтарі;<br />в) на причепах та транспортних засобах, що буксируються, — габаритні ліхтарі.<br />Примітка. В умовах недостатньої видимості на механічних транспортних засобах дозволяється замість фар ближнього (дальнього) світла ввімкнути протитуманні фари."
    },
    {
      "number": "19.2",
      "text": "Дальнє світло слід перемикати на ближнє не менш як за 250 м до зустрічного транспортного засобу, а також тоді, коли воно може засліпити інших водіїв, зокрема тих, що рухаються в попутному напрямку.<br />Світло необхідно перемикати і на більшій відстані, якщо водій зустрічного транспортного засобу періодичним перемиканням світла фар покаже потребу в цьому."
    },
    {
      "number": "19.3",
      "text": "У разі погіршення видимості в напрямку руху, викликаного світлом фар зустрічних транспортних засобів, водій повинен зменшити швидкість до такої, яка б не перевищувала безпечної за умовами фактичної видимості дороги в напрямку руху, а в разі засліплення — зупинитися, не змінюючи смуги руху, і увімкнути аварійну світлову сигналізацію. Відновлення руху дозволяється лише після того, як пройдуть негативні наслідки засліплення."
    },
    {
      "number": "19.4",
      "text": "Під час зупинки на дорозі в темну пору доби і в умовах недостатньої видимості на транспортному засобі мають бути ввімкнені габаритні або стоянкові ліхтарі, а при вимушеній зупинці додатково — аварійна світлова сигналізація.<br />В умовах недостатньої видимості дозволяється додатково увімкнути ближнє світло або протитуманні фари та задні протитуманні ліхтарі.<br />Якщо габаритні ліхтарі несправні, транспортний засіб слід прибрати за межі дороги, а якщо це неможливо, його необхідно позначити відповідно до вимог пунктів 9.10 і 9.11 цих Правил."
    },
    {
      "number": "19.5",
      "text": "Протитуманні фари можна використовувати в умовах недостатньої видимості як окремо, так і з ближнім або дальнім світлом фар, а в темну пору доби на неосвітлених ділянках доріг — лише разом з ближнім або дальнім світлом фар."
    },
    {
      "number": "19.6",
      "text": "Фарою-прожектором і фарою-шукачем можуть користуватися лише водії оперативних транспортних засобів під час виконання службових завдань, вживши заходів для того, щоб не засліплювати інших учасників дорожнього руху."
    },
    {
      "number": "19.7",
      "text": "Забороняється підключати задні протитуманні ліхтарі до сигналів гальмування."
    },
    {
      "number": "19.8",
      "text": "Знак автопоїзда, встановлений згідно з вимогами підпункту «а» пункту 30.3 цих Правил, повинен бути постійно увімкнений під час руху, а в темну пору доби або в умовах недостатньої видимості — і під час вимушеної зупинки, зупинки чи стоянки на дорозі."
    },
    {
      "number": "19.9",
      "text": "Задній протитуманний ліхтар дозволяється використовувати виключно в умовах недостатньої видимості як у світлу, так і в темну пору доби."
    }
  ]
}
