{
  "slag": "section31",
  "title": "31. Технічний стан транспортних засобів та їх обладнання",
  "content": [
    {
      "number": "31.1",
      "text": "Технічний стан транспортних засобів та їх обладнання повинні відповідати вимогам стандартів, що стосуються безпеки дорожнього руху та охорони навколишнього середовища, а також правил технічної експлуатації, інструкцій підприємств-виробників та іншої нормативно-технічної документації."
    },
    {
      "number": "31.2",
      "text": "Забороняється експлуатація тролейбусів і трамваїв за наявності будь-якої несправності, зазначеної в правилах технічної експлуатації цих транспортних засобів."
    },
    {
      "number": "31.3",
      "text": "Забороняється експлуатація транспортних засобів згідно із законодавством:<br /><br />а) у разі їх виготовлення або переобладнання з порушенням вимог стандартів, правил і нормативів, що стосуються безпеки дорожнього руху;<br />б) якщо вони не пройшли обов'язковий технічний контроль (для транспортних засобів, що підлягають такому контролю);<br />в) якщо номерні знаки не відповідають вимогам відповідних стандартів;<br />г) у разі порушення порядку встановлення і використання спеціальних світлових і звукових сигнальних пристроїв."
    },
    {
      "number": "31.4",
      "text": "Забороняється експлуатація транспортних засобів згідно із законодавством за наявності таких технічних несправностей і невідповідності таким вимогам:"
    },
    {
      "number": "31.4.1",
      "text": "Гальмові системи:<br /><br />а) змінено конструкцію гальмових систем, застосовано гальмову рідину, вузли або окремі деталі, що не передбачені для даної моделі транспортного засобу або не відповідають вимогам підприємства-виробника;<br />б) під час дорожніх випробувань робочої гальмової системи перевищуються такі значення гальмівного шляху:<br /><br />Легкові автомобілі та їхні модифікації для перевезення вантажів 14,7м<br />Автобуси -18,3м<br />Вантажні автомобілі з дозволеною максимальною масою до 12 т включно - 18,3м<br />Вантажні автомобілі з дозволеною максимальною масою понад 12 т -19,5м<br />Автопоїзди, тягачами яких є легкові автомобілі та їхні модифікації для перевезення вантажу - 16,6м<br />Автопоїзди, тягачами яких є вантажні автомобілі -19,5м<br />Двоколісні мотоцикли і мопеди - 7,5м<br />Мотоцикли з причепом - 8,2м<br />Нормативне значення гальмового шляху для транспортних засобів випуску до 1988 року допускається перевищувати не більше ніж на 10 відсотків значення, поданого в таблиці.<br />Примітки<br />1. Випробування робочої гальмової системи проводиться на горизонтальній ділянці дороги з рівним, сухим, чистим цементо- або асфальтобетонним покриттям при швидкості транспортного засобу на початок гальмування: 40 км/год. — для автомобілів, автобусів і автопоїздів; 30 км/год. — для мотоциклів, мопедів за методом одноразового впливу на органи керування гальмовою системою. Результати випробування вважаються незадовільними, якщо під час гальмування транспортний засіб розвертається на кут більше 8 градусів або займає смугу руху більше ніж 3,5 м.<br />2. Гальмовий шлях вимірюється з моменту натискання на гальмову педаль (рукоятку) до повної зупинки транспортного засобу;<br />в) порушено герметичність гідравлічного гальмового приводу;<br />г) порушено герметичність пневматичного або пневмогідравлічного гальмового приводу, що спричиняє зменшення тиску повітря при непрацюючому двигуні більш як на 0,05 МПа (0, 5 кГс/см2) за 15 хв. у разі приведення в дію органів керування гальмовою системою;<br />ґ) не працює манометр пневматичного або пневмогідравлічного гальмового приводу;<br />д) стоянкова гальмова система при відключеному від трансмісії двигуні не забезпечує нерухомий стан:<br /><br />- транспортних засобів з повним навантаженням — на уклоні не менше ніж 16 %;<br />- легкових автомобілів, їхніх модифікацій для перевезення вантажів, а також автобусів у спорядженому стані — на уклоні не менше ніж 23%;<br />- вантажних автомобілів і автопоїздів у спорядженому стані — на уклоні не менше ніж 31 %;<br />е) не замикається важіль (рукоятка) стоянкової гальмової системи в робочому положенні."
    },
    {
      "number": "31.4.2",
      "text": "Рульове керування:<br /><br />а) сумарний люфт у рульовому керуванні перевищує такі граничні значення:<br /><br />Легкові автомобілі та вантажні автомобілі з дозволеною максимальною масою до 3, 5 т - 10°<br />Автобуси з дозволеною максимальною масою до 5 т - 10°<br />Автобуси з дозволеною максимальною масою понад 5 т - 20°<br />Вантажні автомобілі з дозволеною максимальною масою понад 3, 5 т - 20°<br />Автомобілі і автобуси, зняті з виробництва - 25°<br />б) є не передбачені конструкцією відчутні взаємні переміщення деталей і вузлів рульового керування або переміщення їх відносно кузова (шасі, кабіни, рами) транспортного засобу; нарізні з’єднання не затягнуті або надійно не зафіксовані;<br />в) зіпсований або відсутній передбачений конструкцією підсилювач рульового керування або рульовий демпфер (на мотоциклах);<br />г) у рульовому керуванні встановлено деталі із слідами залишкової деформації та іншими дефектами, а також застосовано деталі і робочі рідини, що не передбачені для даної моделі транспортного засобу або не відповідають вимогам підприємства-виробника."
    },
    {
      "number": "31.4.3",
      "text": "Зовнішні світлові прилади:<br /><br />а) кількість, тип, колір, розміщення і режим роботи зовнішніх світлових приладів не відповідають вимогам конструкції транспортного засобу;<br />б) порушено регулювання фар;<br />в) не горить лампа лівої фари в режимі ближнього світла;<br />г) на світлових приладах немає розсіювачів або використовуються розсіювачі і лампи, що не відповідають типу даного світлового приладу;<br />ґ) на розсіювачах світлових приладів нанесено тонування або покриття, що зменшує їх прозорість чи світлопропускання.<br />Примітки<br />- Мотоцикли (мопеди) можуть бути додатково обладнані однією протитуманною фарою, інші механічні транспортні засоби — двома. Протитуманні фари повинні розміщуватися на висоті не менше 250 мм від поверхні дороги (але не вище фар ближнього світла) симетрично до поздовжньої осі транспортного засобу і не далі 400 мм від зовнішнього габариту за шириною.<br />- Дозволяється встановлювати на транспортних засобах один або два задні протитуманні ліхтарі червоного кольору на висоті 400–1200 мм і не ближче 100 мм до ліхтарів сигналу гальмування.<br />- Увімкнення протитуманних фар, задніх протитуманних ліхтарів повинно здійснюватися одночасно з увімкненням габаритних вогнів і освітленням номерного знака (ближнім або дальнім світлом фар).<br />- На легковому автомобілі і автобусі дозволяється встановлювати один або два додаткові немиготливі сигнали гальмування червоного кольору на висоті 1150–1400 мм від поверхні дороги;"
    },
    {
      "number": "31.4.4",
      "text": "Склоочисники і склообмивачі вітрового скла:<br /><br />а) не працюють склоочисники;<br />б) не працюють передбачені конструкцією транспортного засобу склообмивачі."
    },
    {
      "number": "31.4.5",
      "text": "Колеса і шини:<br /><br />а) шини легкових автомобілів та вантажних автомобілів з дозволеною максимальною масою до 3,5 т мають залишкову висоту малюнка протектора менше 1,6 мм, вантажних автомобілів з дозволеною максимальною масою понад 3,5 т — 1,0 мм, автобусів — 2,0 мм, мотоциклів і мопедів — 0,8 мм; для причепів установлюються норми залишкової висоти малюнка протектора шин, аналогічні нормам для шин автомобілів-тягачів;<br />б) шини мають місцеві пошкодження (порізи, розриви тощо), що оголюють корд, а також розшарування каркаса, відшарування протектора і боковини;<br />в) шини за розміром або допустимим навантаженням не відповідають моделі транспортного засобу;<br />г) на одну вісь транспортного засобу встановлено діагональні шини разом з радіальними, ошиповані і неошиповані, морозостійкі і неморозостійкі, шини різних розмірів чи конструкцій, а також шини різних моделей з різними малюнками протектора для легкових автомобілів, різними типами малюнків протектора — для вантажних автомобілів;<br />ґ) на передню вісь транспортного засобу встановлено радіальні шини, а на іншу (інші) — діагональні;<br />д) на передній осі автобуса, який виконує міжміські перевезення, встановлено шини з відновленим протектором, а на інших осях — шини, відновлені за другим класом ремонту;<br />е) на передній осі легкових автомобілів і автобусів (крім автобусів, які виконують міжміські перевезення) встановлено шини, відновлені за другим класом ремонту;<br />є) відсутній болт (гайка) кріплення або є тріщини диска і ободів коліс.<br />Примітка У разі постійної експлуатації транспортного засобу на дорогах, на яких проїзна частина слизька, рекомендується використовувати шини, що відповідають стану проїзної частини."
    },
    {
      "number": "31.4.6",
      "text": "Двигун:<br /><br />а) вміст шкідливих речовин у відпрацьованих газах або їх димність перевищують установлені стандартами норми;<br />б) негерметична паливна система;<br />в) несправна система випускання відпрацьованих газів."
    },
    {
      "number": "31.4.7",
      "text": "Інші елементи конструкції:<br /><br />а) немає передбачених конструкцією транспортного засобу стекол, дзеркал заднього виду;<br />б) не працює звуковий сигнал;<br />в) встановлено на скло додаткові предмети або нанесено покриття, які обмежують оглядовість з місця водія, і погіршують його прозорість, крім самоклейної мітки радіочастотної ідентифікації про проходження обов’язкового технічного контролю транспортним засобом, яка розміщується в правій верхній частині вітрового скла (на внутрішньому боці) транспортного засобу, що підлягає обов’язковому технічному контролю.<br />Примітка На верхній частині вітрового скла автомобілів і автобусів можуть бути прикріплені прозорі кольорові плівки. Дозволяється застосовувати тоновані стекла (крім дзеркальних), світлопропускання яких відповідає вимогам ГОСТ 5727–88. Дозволяється застосовувати фіранки на бокових вікнах автобусів.<br />г) не працюють передбачені конструкцією замки дверей кузова або кабіни, запори бортів вантажної платформи, запори горловин цистерн і паливних баків, механізм регулювання положення сидіння водія, аварійні виходи, пристрої для приведення їх у дію, привід керування дверима, спідометр, одометр, тахограф, пристрій для обігрівання і обдування скла;<br />ґ) зруйновано корінний лист або центральний болт ресори; д)зіпсовано тягово-зчіпний або опорно-зчіпний пристрій тягача і причіпної ланки у складі автопоїзда, а також передбачені їхньою конструкцією страхувальні троси (ланцюги). Є люфти в з’єднаннях рами мотоцикла з рамою бокового причепа;<br />е) відсутній передбачений конструкцією бампер або задній захисний пристрій, грязезахисні фартухи і бризковики;<br />є) відсутні:<br /><br />- медична аптечка з нанесеними на неї відомостями про тип транспортного засобу, для якого вона призначена, — на мотоциклі з боковим причепом, легковому, вантажному автомобілі, колісному тракторі, автобусі, мікроавтобусі, тролейбусі, автомобілі, що перевозить небезпечний вантаж;<br />- знак аварійної зупинки (миготливий червоний ліхтар), який відповідає вимогам стандарту, — на мотоциклі з боковим причепом, легковому, вантажному автомобілі, колісному тракторі, автобусі;<br />- на вантажних автомобілях з дозволеною максимальною масою понад 3,5 т і в автобусах з дозволеною максимальною масою понад 5 т — противідкотні упори (щонайменше два);<br />- проблискові маячки оранжевого кольору на великовагових та великогабаритних транспортних засобах, на сільськогосподарській техніці, ширина якої перевищує 2,6 м;<br />- працездатний вогнегасник на легковому, вантажному автомобілі, автобусі.<br />Примітки<br />1. Тип, марка, місця встановлення вогнегасників, якими обладнуються транспортні засоби з розпізнавальним знаком «Табличка оранжевого кольору», що перевозять небезпечні вантажі, визначаються спеціальними правилами.<br />2. Аптечка, перелік медикаментів якої відповідає ДСТУ 3961–2000 для відповідного типу транспортного засобу, і вогнегасник повинні бути в закріпленому стані у місцях, визначених підприємством-виробником. У разі коли конструкцією транспортного засобу зазначені місця не передбачено, медична аптечка і вогнегасник повинні розташовуватись у легкодоступних місцях. Тип і кількість вогнегасників повинні відповідати встановленим нормам. Вогнегасники, якими забезпечуються транспортні засоби, повинні бути сертифікованими в Україні відповідно до вимог законодавства.<br />ж) відсутні ремені безпеки та підголовники в транспортних засобах, де їх установка передбачена конструкцією;<br />з) ремені безпеки не в робочому стані або мають видимі надриви на лямках;<br />и) на мотоциклі немає передбачених конструкцією дуг безпеки;<br />і) на мотоциклах і мопедах немає передбачених конструкцією підніжок, на сідлі — поперечних рукояток для пасажира;<br />ї)відсутні або несправні фари і задні габаритні ліхтарі транспортного засобу, що перевозить великогабаритний, великоваговий чи небезпечний вантаж, а також проблискові маячки, світлоповертальні елементи, розпізнавальні знаки, передбачені пунктом 30.3 цих Правил."
    },
    {
      "number": "31.5",
      "text": "У разі виникнення в дорозі несправностей, зазначених у пункті 31.4 цих Правил, водій повинен вжити заходів для їх усунення, а якщо це зробити неможливо — рухатися якомога коротшим шляхом до місця стоянки або ремонту, дотримуючись запобіжних заходів з виконанням вимог пунктів 9.9 і 9.11 цих Правил.<br />У разі виникнення в дорозі несправностей, зазначених у пункті 31.4.7 («ї»; «д» — у складі автопоїзда) подальший рух заборонено до їх усунення. Водій несправного транспортного засобу повинен вжити заходів для того, щоб прибрати його за межі проїзної частини дороги."
    },
    {
      "number": "31.6",
      "text": "Забороняється подальший рух транспортних засобів, у яких:<br /><br />а) робоча гальмова система чи рульове керування не дають змоги водієві зупинити транспортний засіб або здійснити маневр під час руху з мінімальною швидкістю;<br />б) у темну пору доби або в умовах недостатньої видимості не горять лампи фар чи задніх габаритних ліхтарів;<br />в) під час дощу або снігопаду не працює склоочисник з боку розміщення керма;<br />г) зіпсований тягово-зчіпний пристрій автопоїзда."
    },
    {
      "number": "31.7",
      "text": "Забороняється експлуатація транспортного засобу шляхом доставки його на спеціальний майданчик чи стоянку Національної поліції у випадках, передбачених законодавством."
    }
  ]
}
