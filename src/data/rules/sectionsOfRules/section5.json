{
  "slag": "section5",
  "title": "5. Обов'язки і права пасажирів",
  "content": [
    {
      "number": "5.1",
      "text": "Посадку (висадку) дозволяється здійснювати пасажирам після зупинки транспортного засобу лише з посадкового майданчика, а в разі відсутності такого майданчика — з тротуару чи узбіччя, а якщо це неможливо, то з крайньої смуги проїзної частини (але не з боку суміжної смуги для руху), за умови, що це буде безпечно та не створить перешкод іншим учасникам руху."
    },
    {
      "number": "5.2",
      "text": "Пасажири, користуючись транспортним засобом, повинні:<br /><br />а)сидіти або стояти (якщо це передбачено конструкцією транспортного засобу) в призначених для цього місцях, тримаючись за поручень або інше пристосування;<br />б)під час пересування на транспортному засобі користуватися засобами пасивної безпеки (підголовниками, ременями безпеки, де їх установка передбачена конструкцією, крім пасажирів з інвалідністю, фізіологічні особливості яких унеможливлюють користуватися ременями безпеки), а на мотоциклі і мопеді — в застебнутому мотошоломі;<br />в)не забруднювати проїзну частину та смугу відведення автомобільних доріг;<br />г)не створювати своїми діями загрози безпеці дорожнього руху;<br />ґ)у разі зупинки чи стоянки транспортних засобів на їх вимогу в місцях, де дозволено зупинку, стоянку чи паркування лише водіям, які перевозять пасажирів з інвалідністю, на вимогу поліцейського пред’явити документи, що підтверджують інвалідність (крім пасажирів з явними ознаками інвалідності)."
    },
    {
      "number": "5.3",
      "text": "Пасажирам забороняється:<br /><br />а)під час руху відвертати увагу водія від керування транспортним засобом та заважати йому в цьому;<br />б)відчиняти двері транспортного засобу, не переконавшись, що він зупинився біля тротуару, посадкового майданчика, краю проїзної частини чи на узбіччі;<br />в)перешкоджати зачиненню дверей та використовувати для їзди підніжки і виступи транспортних засобів;<br />г)під час руху стояти в кузові вантажного автомобіля, сидіти на бортах або в не обладнаному для сидіння місці."
    },
    {
      "number": "5.4",
      "text": "У разі дорожньо-транспортної пригоди пасажир причетного до пригоди транспортного засобу повинен надати можливу допомогу потерпілим, повідомити про пригоду орган чи уповноважений підрозділ Національної поліції і перебувати на місці до прибуття поліцейських."
    },
    {
      "number": "",
      "text": "5.5 Пасажир під час користування транспортним засобом має право на:<br /><br />а)безпечне перевезення себе і багажу;<br />б)відшкодування завданих збитків;<br />в)отримання своєчасної і точної інформації про умови і порядок руху."
    }
  ]
}
