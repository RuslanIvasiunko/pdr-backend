{
  "slag": "section27",
  "title": "27. Рух по автомагістралях і дорогах для автомобілів",
  "content": [
    {
      "number": "27.1",
      "text": "Під час виїзду на автомагістраль або дорогу для автомобілів водії повинні дати дорогу транспортним засобам, що рухаються по них."
    },
    {
      "number": "27.2",
      "text": "На автомагістралях і дорогах для автомобілів забороняється:<br /><br />а) рух тракторів, самохідних машин і механізмів;<br />б) рух вантажних транспортних засобів із дозволеною максимальною масою понад 3,5 т поза першою і другою смугами руху (за винятком повороту ліворуч чи розвороту на дорогах для автомобілів);<br />в) зупинка поза спеціальними місцями для стоянки, позначеними дорожніми знаками 5.42.1, 5.42.2, 5.42.3, 5.43 або 6.15;<br />г) розворот і в’їзд у технологічні розриви розділювальної смуги;<br />ґ) рух заднім ходом;<br />д) навчальна їзда."
    },
    {
      "number": "27.3",
      "text": "На автомагістралях, крім спеціально обладнаних для цього місць, забороняється рух механічних транспортних засобів, швидкість яких за технічною характеристикою або їхнім станом менше 40 км/год., а також перегін та випасання тварин у смузі відведення дороги."
    },
    {
      "number": "27.4",
      "text": "На автомагістралях і дорогах для автомобілів пішоходи можуть переходити проїзну частину лише по підземних або надземних пішохідних переходах.<br />Дозволяється переходити проїзну частину дороги для автомобілів у спеціально позначених місцях."
    },
    {
      "number": "27.5",
      "text": "У разі вимушеної зупинки на проїзній частині автомагістралі або дороги для автомобілів водій повинен позначити транспортний засіб відповідно до вимог пунктів 9.9, 9.10 та 9.11 цих Правил і вжити заходів для того, щоб прибрати його за межі проїзної частини праворуч."
    }
  ]
}
