{
  "slag": "section32",
  "title": "32. Окремі питання дорожнього руху, що потребують узгодження",
  "content": [
    {
      "number": "32.1",
      "text": "З уповноваженими підрозділами Національної поліції узгоджуються: <br />а) розміщення в смугах відведення автомобільних доріг або червоних лініях міських вулиць і доріг та їх штучних спорудах кіосків, павільйонів, рекламоносіїв, пересувних торговельних пунктів, а також на прилеглих територіях, будинках, спорудах — адміністративних приміщень підприємств, установ та організацій <br />б) умови та порядок руху колон у складі більш як п’яти механічних транспортних засобів; <br />в) порядок буксирування двох і більше транспортних засобів; <br />г) Виключено на підставі Постанови КМУ №660 від 30.08.2017 <br />З органами Національної поліції узгоджуються також інші питання забезпечення безпеки дорожнього руху, передбачені законодавчими актами."
    },
    {
      "number": "32.2",
      "text": "З територіальними органами з надання сервісних послуг МВС узгоджуються: <br />а) технічні вимоги, конструкція та встановлення на транспортних засобах спеціальних звукових і світлових сигнальних пристроїв (крім встановлення проблискового маячка оранжевого кольору на великогабаритних та великовагових транспортних засобах, сільськогосподарській техніці, ширина якої перевищує 2,6 м), світлових покажчиків та розпізнавальних знаків автомобілів аварійної служби, а також нанесення білих смуг під нахилом на зовнішніх бокових поверхнях транспортних засобів; <br />б) переобладнання транспортних засобів. <br />З територіальними органами з надання сервісних послуг МВС узгоджуються також інші питання, передбачені законодавчими актами."
    },
    {
      "number": "32.3",
      "text": "Забороняється, у тому числі в умовах спеціалізованих підприємств, які здійснюють ремонт і технічне обслуговування транспортних засобів, внесення змін в ідентифікаційні номери і номерні таблички кузова чи шасі (рами), двигуна транспортного засобу, а також їх знищення (перенесення, закріплення, відновлення тощо) без попереднього узгодження з територіальними органами з надання сервісних послуг МВС."
    }
  ]
}
