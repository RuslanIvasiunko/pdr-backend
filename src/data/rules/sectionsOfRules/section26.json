{
  "slag": "section26",
  "title": "26. Рух у житловій та пішохідній зоні",
  "content": [
    {
      "number": "26.1",
      "text": "Пішоходам дозволяється рухатися у житловій та пішохідній зоні як по тротуарах, так і по проїзній частині. Пішоходи мають перевагу перед транспортними засобами, але не повинні створювати безпідставних перешкод для їхнього руху."
    },
    {
      "number": "26.2",
      "text": "У житловій зоні (див. знак 5.34) забороняється:<br /><br />а) транзитний рух транспортних засобів;<br />б) стоянка транспортних засобів поза спеціально відведеними місцями і таке їх розташування, яке утруднює рух пішоходів і проїзд оперативних чи спеціальних транспортних засобів;<br />в) стоянка з працюючим двигуном;<br />г) навчальна їзда;<br />ґ) рух вантажних автомобілів, тракторів, самохідних машин і механізмів (крім тих, що обслуговують об'єкти і громадян, виконують технологічні роботи або належать громадянам, що проживають у цій зоні)."
    },
    {
      "number": "26.3",
      "text": "У пішохідну зону в'їзд дозволяється лише транспортним засобам, що обслуговують громадян і підприємства, які розташовані у зазначеній зоні, а також транспортним засобам, що належать громадянам, які проживають або працюють у цій зоні, чи автомобілям (мотоколяскам), позначеним розпізнавальним знаком “Водій з інвалідністю”, якими керують водії з інвалідністю або водії, які перевозять пасажирів з інвалідністю. Якщо до об'єктів, розташованих на цій території, є інші під'їзди, водії повинні користуватися лише ними."
    },
    {
      "number": "26.4",
      "text": "Під час виїзду з житлової та пішохідної зони водії повинні дати дорогу іншим учасникам дорожнього руху."
    }
  ]
}
